توسعه اینترنت روش‌های خرید ما را به کلی دگرگون کرده است. منافع موجود در خرید اینترنتی هر روز تعداد بیشتری از مردم را به تجربه آن و ایجاد تغییر در الگوهای متداول خرید ترغیب می‏‌کند. امروز دیگر افراد این روش خرید را بیشتر منطبق بر شرایط زندگی مدرن می‏‏‏‌بینند. ویژگی‏‏‏‌ها و طبیعت خرید اینترنتی با روحیات و نیازهای رو به رشد ما هماهنگ‏‏‌تر شده است. همه سخت در حال تلاش برای پیشرفت‏‏‌های شخصی و جمعی خود هستیم.
امروزه بهای اوقات فراغت ما با وجود مشغله‏‌های روزانه بسیار گرانبها‌تر شده است. همه ما برای این اوقات برنامه ریزی فشرده‏‌تری داریم. دیگر صرف زمان‌هایی نسبتا طولانی در فعالیت‏‌های نه‌چندان با اهمیت مانند خرید و سفرهای شهری برای بسیاری از انسان‌ها اولویت خود را از دست داده است. هوشمندی انسان‌ها، آنها را مجاب می‏‌کند که با تغییر در الگوهای قدیمی و نا‏کارآمد زندگی، هوشمندانه‏‌تر و امروزی‏‌تر زندگی کنند. صرف اوقات فراغت برای تفریح، آموزش، ورزش، لذت بردن از علایق شخصی و رفع خستگی‏‏‌های روزانه اولویت بیشتری نسبت به فعالیت‌‏‏‏های وقت‌گیر و در عین حال کم اهمیت‏‏‏‌تر مانند خرید کردن دارند.
امروز دیگر برای بیشتر نیازهای روزمره راه‏ حل‏‏‏‌های جدیدتری وجود دارد، از جمله برای انتخاب و خرید کالا. دیگر کمتر کسی برای خرید کالا، بدون تحقیق و بررسی دقیق اقدام می‏‌کند.